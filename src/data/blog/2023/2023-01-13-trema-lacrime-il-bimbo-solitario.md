---
title: "Trema lacrime il bimbo solitario"
author: Antonio Vigilante
pubDatetime: 2023-01-13
tags: 
  - lucreziana
  - traduzioni
description: Lucrezio, III, 87-93.
---

Trema lacrime il bimbo solitario  
se il ventre abituale cede al buio  
e gli germina il fiato d’altri mondi:  
una vecchia che striscia minacciosa  
sulla lucida schiena d’un serpente  
seguita da un corteo di spiritelli  
corrosi da vermetti incandescenti.  
Trema lacrime l’uomo solitario  
preso alla gola da tristezza e angoscia  
e vede e teme minacce di tenebra  
non più vere di quelle d’un bambino.  
L’anima nostra soffre di terrore:  
non bastano a guarirla il giorno e il sole.  
Si studi la natura, si contempli  
la verità delle sue leggi eterne.

Lucrezio, _De Rerum Natura_, III, 87-93. Traduzione di Antonio Vigilante.
