---
title: "25 marzo 2025"
pubDatetime: 2025-03-25
tags: 
  - commentarium
description: "Passeggiando con Mirò nei campi qui intorno, fischiettavo chissà perché Todo cambia di Mercedes Sosa. E per associazione di idee m'è capitato di pensare a Vittorio Sgarbi e alla sua depressione. E all'ultimo libro delle Metamorfosi di Ovidio..."
---

![](/images/23marzo2025.jpg)Passeggiando con Mirò nei campi qui intorno, fischiettavo chissà perché _Todo cambia_ di Mercedes Sosa. E per associazione di idee m'è capitato di pensare a Vittorio Sgarbi e alla sua depressione. E all'ultimo libro delle _Metamorfosi_ di Ovidio: _Omnia mutantur, nihil interit_: eccetera.

Veniamo a un recinto di là dal quale s'avvicina un cagnino. È un antico nemico di Mirò, agguerritissimo: e però più piccolo, perfino, e dunque tenero. Ma ora sembra aver deposto le armi. Si avvicina curioso, annusa innocuo. Mirò sembra confuso, accenna un ringhio, ma desiste presto. L'occhio del cagnino ha qualcosa che non va. Guardo meglio. Sono entrambi gli occhi ad avere qualcosa che non va. Sono vuoti. Il cane è cieco. E la cecità l'ha, sembra, pacificato.
