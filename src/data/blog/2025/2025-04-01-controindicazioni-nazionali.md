---
title: "Controindicazioni Nazionali"
author: Antonio Vigilante
pubDatetime: 2025-04-01
tags: 
  - Indicazioni Nazionali
  - scuola
description: "Le oscene nuove Indicazioni Nazionali stanno suscitando uno sdegno unanime da parte di chi ha a cuore la scuola democratica, ossia la scuola tout court..."
---

Le oscene nuove Indicazioni Nazionali stanno suscitando uno sdegno unanime da parte di chi ha a cuore la scuola democratica, ossia la scuola tout court. Su “Educazione Aperta” siamo intervenuti, fino ad ora, con tre articoli: uno mio (_[Fare il vuoto. La pedagogia delle nuove Indicazioni Nazionali](https://www.educazioneaperta.it/fare-il-vuoto-la-pedagogia-delle-nuove-indicazioni-nazionali.html)_), uno di Paolo Vittoria ([_Fantasy o Horror? L’insegnamento della storia “Made in Italy” nelle nuove Indicazioni Nazionali_](https://www.educazioneaperta.it/fantasy-o-horror-linsegnamento-della-storia-made-in-italy-nelle-nuove-indicazioni-nazionali.html)) e uno di Michela Fregona ([_Indicazioni Nazionali: la scuola come volontà e rappresentazione_](https://www.educazioneaperta.it/indicazioni-nazionali-la-scuola-come-volonta-e-rappresentazione.html)). A dimostrazione che dal male viene spesso qualcosa di buono, quel documento disastroso ci sta ricordando un po’ di cose importanti che forse avevamo dimenticato e perso per strada. E sarebbe davvero bello se, oltre la polemica, si riuscisse a buttar giù delle Controindicazioni Nazionali: per dirci quale è la scuola che vogliamo davvero e quale la scuola che non vogliamo più fare.
