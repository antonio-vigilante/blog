---
title: Interiorismo 
author: Antonio Vigilante
pubDatetime: 2025-09-03
tags:
 - Siviglia 
 - Alhambra
 - "poesia residua"
description: >
A Siviglia un'insegna che diceva...
---

A Siviglia un'insegna che diceva:  
Interiorismo. Ho pensato a qualcosa  
di necessario per tutti - una sala  
senza nessuna traccia di bellezza    
in cui nulla ci astrae da noi stessi  
e quel che abbiamo dentro si palesa  
come una cosa che si può toccare.    
Ho poi scoperto che si tratta d'altro:  
progettazione di interni, design,  
cose così. Ma davvero si tratta  
d'altro? Anna dice: arredatevi prima  
la mente e poi la casa. Interiorismo  
dirò la scienza e l'arte di abitare  
noi stessi come si abita l'Alhambra.