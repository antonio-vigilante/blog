---
title: "Cedimenti mistici"
author: Antonio Vigilante
pubDatetime: 2024-02-29
tags: 
  - Giacomo Leopardi
  - mistica
description: "Per gli studiosi di sinistra di Leopardi - primo fra tutti Luporini - è fondamentale dimostrare che il Recanatese non ha mai avuto alcun cedimento mistico..."
---

Per gli studiosi di sinistra di Leopardi - primo fra tutti Luporini - è fondamentale dimostrare che il Recanatese non ha mai avuto alcun cedimento mistico. Sull'ultimo verso dell'_Infinito_ De Sanctis si sbagliava - eh, succede anche ai migliori. E del resto c'è la _Ginestra_. Come può aver avuto cedimenti mistici uno che ha una visione così bella, e così attiva, così _politica_ dell'umanità?

Con ogni probabilità la prima testimonianza storica di una _politica dell'umanità_ (in due sensi: un imperatore che fa una politica umanitaria e un imperatore che considera l'umanità intera) sono gli editti di Ashoka. Dietro i quali c'è il _cedimento mistico_ buddhista.
