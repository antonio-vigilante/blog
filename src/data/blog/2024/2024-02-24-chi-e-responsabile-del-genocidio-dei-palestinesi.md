---
title: "Chi è responsabile del genocidio dei palestinesi?"
author: Antonio Vigilante
pubDatetime: 2024-02-24
tags: 
  - Palestina
  - Gaza
  - Israele
  - genocidio
description: "In generale, ritenere che un popolo sia responsabile, in solido, delle azioni del suo governo vuol dire accettare una identificazione di popolo e governo che è già fascista. Sono dunque ben lontano dal ritenere che gli ebrei siano responsabili del genocidio di Gaza. E tuttavia, quando il governo israeliano compie un genocidio dei palestinesi per punirli dell'azione di Hamas sta facendo propria esattamente questa identificazione tra popolo e organizzazione politica."
---

Non mi sento personalmente responsabile del governo di Meloni e Salvini. Non mi sento personalmente responsabile, a dire il vero, di nessuno dei governi che ho visto succedersi negli anni in questo Paese politicamente così infelice; nel caso di Meloni, anche meno, perché per contrastare l'eventualità di un suo governo ho anche votato un partito lontanissimo da me come il PD - turandomi il naso, come diceva quel tale.

In generale, ritenere che un popolo sia responsabile, in solido, delle azioni del suo governo vuol dire accettare una identificazione di popolo e governo che è già fascista. Sono dunque ben lontano dal ritenere che gli ebrei siano responsabili del genocidio di Gaza. E tuttavia, quando il governo israeliano compie un genocidio dei palestinesi per punirli dell'azione di Hamas sta facendo propria esattamente questa identificazione tra popolo e organizzazione politica che è evidente anche nelle recenti (19 febbraio) dichiarazioni della ministra May Golan durante un dibattito alla Knesset: "I am personally proud of the ruins of Gaza and that every baby, even 80 years from now, will tell their grandchildren what the Jews did".

<blockquote class="twitter-tweet"><p lang="en" dir="ltr">"I am personally proud of the ruins in Gaza."<br><br>During a Knesset debate held on February 19, May Golan, Israel’s Minister for the Advancement of Women, made a speech expressing her pride in the ruins of Gaza. Golan added that "every baby, even 80 years from now, will tell their… <a href="https://t.co/cW3VjlRlTx">pic.twitter.com/cW3VjlRlTx</a></p>— Middle East Eye (@MiddleEastEye) <a href="https://twitter.com/MiddleEastEye/status/1760548502348701804?ref_src=twsrc%5Etfw">February 22, 2024</a></blockquote>
<script async src="https://platform.twitter.com/widgets.js" charset="utf-8"></script>

_What the Jews did_. Quello che hanno fatto gli ebrei.

Io spero vivamente che tra ottant'anni si racconti il genocidio di Gaza. Sono sicuro che lo racconterà ogni palestinese, o almeno lo faranno quelli che sopravvivranno al genocidio. Spero che a farlo siano anche gli altri, magari grazie a una giornata della memoria - dal momento che non siamo capaci di giornate dell'attenzione, immagino che compenseremo con la memoria della nostra distrazione. Mi piacerebbe che si ricordasse che Israele ha compiuto un genocidio, e non che a farlo sono stati gli ebrei. Perché significherebbe dar ragione a questi criminali di Stato.
