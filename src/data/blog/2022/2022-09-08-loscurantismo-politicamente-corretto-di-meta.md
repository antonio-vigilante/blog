---
title: "L'oscurantismo politicamente corretto di Meta"
author: Antonio Vigilante
pubDatetime: 2022-09-08
tags: 
  - ateismo
  - Meta
  - Facebook
description: Su Facebook non è possibile pubblicizzare un libro intitolato "Dio è falso".
---

Qualche anno fa ho letto un libro di Sergio Givone intitolato _Quant'è vero Dio_. M'è tornato in mente, il libro, qualche mese fa. Finita la stesura di un libro sull'ateismo, restava da decidere il titolo. E ho pensato che se un credente può titolare un libro _Quant'è vero Dio_, un ateo può titolarlo _Dio è falso_. Del resto, di questo si tratta. Per i credenti Dio è vero, per i non credenti Dio è falso. Ognuno crede di aver ragione, ma le due affermazioni dovrebbero avere la stessa legittimità.

Mi sbagliavo. Pubblicato il libro, ho pensato di pubblicizzarlo su Facebook. A dire il vero più per curiosità e per capire come funziona. Ed è stata, infatti, una esperienza istruttiva. La pubblicità è stata respinta con motivazioni poco chiare. Ho contattato il supporto Meta per chiederne la ragione. La conversazione è riportata di seguito (per comodità di lettura ho incollato il testo, ma posso naturalmente fornire lo screenshot).

Il libro è stato rifiutato per il contenuto e il titolo. Su Facebook non è possibile pubblicizzare un libro intitolato _Dio è falso_. Offende la religione. Con buona pace della libertà di pensiero.

Quello che sta accadendo è tanto chiaro quanto inquietante. Siamo in una società multiculturale. Gli individui si identificano sempre più con le culture, le culture si identificano con le religioni e le religioni diventano feudi inespugnabili. In nome della religione si può dire, proclamare, pubblicizzare qualsiasi superstizione, assurdità, atrocità, bizzarria e pretendere un assoluto rispetto. E in nome della religione e della sua inviolabilità si può vietare qualsiasi critica, qualsiasi espressione del libero pensiero. La via del politicamente corretto porta alla discriminazione della libertà di pensiero. Il principio è che se una affermazione, tesi, posizione offende qualcuno, è sbagliata e va vietata. E così l'ateismo sta sullo stesso piano dell'omofobia o del razzismo.

Di seguito la chat con l'assistenza di Meta.

> _Ciao Antonio , sono Gabriele da Meta Support Pro e sono felice di assisterti. Il numero della tua richiesta di assistenza è 1427551791098856_
> 
> Salve Gabriele, come scrivevo, non mi è chiaro per quale ragione non è possibile pubblicizzare la pagina "Dio è falso".  
> 
> _Ciao Antonio non ho nemmeno io il Motivo specifico ma per l Esperienza che ho come Operatore posso dirti che è per la Promozione di contenuti contro la Religione  
> Facebook non consente in alcun modo di Promuovere contenuti controversi o Discriminatori_
> 
> E non è possibile su Facebook promuovere contenuti ateisticu?  
> Ma in questo modo sono discriminato io in quanto ateo.
> 
> _Questo la si applica nel momento in cui si va a Pubblicizzare, è una politica effettuata data l alta Utenza presente sulla Piattaforma, circa quasi 2 Miliardi di Utenti  
> Non vedo dove vieni Discriminato essendo che come anche ad altre Persone Religiose ti è stato solo impedito di fare Pubblicità  
> Inoltre la Pagina ha un nome provocatorio mettendo per assoluto che Dio non esiste  
> Stessa cosa ovviamente viene applicata se una Pagina si chiama l Ateismo è Falso_
> 
> La discriminazione è nel fatto che un libro religioso può essere pubblicizzato, un libro ateistico no.
> 
> _Questa è la Normativa  
> No non è cosi Antonio  
> Non c'è nessuna Discriminazione_
> 
> E in che modo un libro sull'ateismo riguarda caratteristiche personali?
> 
> _Certamente e hai ragione ma nel momento in cui vai a Pubblicizzare ci sono delle Normative in vigore che non permettono a questo tipo di Contenuti di divenire virali_
> 
> Certo che c'è. Consentite a chi è religiosi di fare cose vietate a chi è ateo
> 
> _Dio è Falso è la cosa più che viola le Normative_
> 
> Normative? Quali? Parliamone  
> Quale normativa?
> 
> _Non mi pare, Io non sono religioso per esempio e nel mio Diario Personale condivido ciò che voglio contro o pro alla religione  
> Ma nel momento in cui vai a Pubblicizzare non puoi mettere in Evidenza questo tipo di Contenuti_
> 
> I diritti riguardano la sfera pubblica. Se non ho il diritto di pubblicizzare il mio pensiero sono discriminato.
> 
> _Dio è Falso, ripeto, stai mettendo per assoluto una cosa non provata, che non è verità assoluta ma per alcuni si e per altri no, inoltre è un nome provocatorio_
> 
> E' un po' come dire a un omosessuale che può fare sesso a casa sua, ma non deve farsi vedere in pubblico
> 
> _No perchè nel momento in cui vai a Pubblicizzare come Azienda Facebook adotta una Politica appunto per le Aziende  
> Quindi le Normative cambiano_
> 
> Per me può essere provocatorio un libro intitolato "Dio è vero".
> 
> _No perchè se condividi questo genere di cose come contenuti personali sono visibili da tutte le Persone che interagiscono con te_
> 
> Vorrei capire esattamente quale normativa è applicata nel mio caso.
> 
> _Ma nel momento in cui vai a Pubblicizzare sei tu che stai dicendo agli altri guardate il mio contenuto, cosa giustissima ma per le Normative Facebook questo tipo di Contenuti non vanno bene_
> 
> Mi indichi la precisa norma di Facebook?
> 
> _Come ti ho detto all inizio della Chat non so nemmeno io quale Normativa nello specifico sia stata applicata, ma sto supponendo magari la motivazione  
> Ti giro le Normative cosi le puoi leggere attentamente  
> [https://www.facebook.com/policies\_center/ads?content\_id=WzrrJ4A63UJlTK8&ref=sem\_smb&utm\_source=GOOGLE&utm\_medium=fbsmbsem&utm\_campaign=PFX\_SEM\_G\_BusinessAds\_PT\_PT\_DSA\_Other\_Desktop&utm\_content=PT\_PT\_DSA\_Other\_Desktop&gclid=EAIaIQobChMIpOLs5p-F-gIVEeJ3Ch2JuQIPEAAYASAAEgLMIvD\_BwE&utm\_term=dsa-1675954003889&utm\_ct=EVG](https://www.facebook.com/policies_center/ads?content_id=WzrrJ4A63UJlTK8&ref=sem_smb&utm_source=GOOGLE&utm_medium=fbsmbsem&utm_campaign=PFX_SEM_G_BusinessAds_PT_PT_DSA_Other_Desktop&utm_content=PT_PT_DSA_Other_Desktop&gclid=EAIaIQobChMIpOLs5p-F-gIVEeJ3Ch2JuQIPEAAYASAAEgLMIvD_BwE&utm_term=dsa-1675954003889&utm_ct=EVG)  
> Leggile in questo modo puoi capire tu stesso magari quale sia stata violata, ti ripeto per la 3 volta non ho in possesso la ragione specifica e la Normativa specifica che hai violato_
> 
> Chi sa in base a quale normativa mi è stato negato il diritto di pubblicizzare il mio pensiero? Posso rivolgermi a qualcuno per saperlo?
> 
> _Sto solo supponendo_
> 
> Quindi voi discriminate un utente in base a una norma non specifica, invitando lui stessi a cercare di capire perché è stato discriminato.
> 
> _[https://www.facebook.com/help/contact/164405897002583](https://www.facebook.com/help/contact/164405897002583) Certo puoi provare a scrivere al Team che si occupa delle Pagine nello Specifico  
> tramite il Link sopra_
> 
> Va bene. Grazie.  
> Questa chat è da considerarsi privata?
> 
> _Limitare la Pubblicità ad una Pagina non costituisce nessuna Discriminazione, la stessa cosa viene eseguita su migliaia di Pagine che violano le Normative  
> La puoi considerare come vuoi, è soggettivo_
> 
> Punto di vista tuo. Il mio è diverso. Sarebbe interessante vedere cosa ne pensa un giudice.  
> Va bene. Buon lavoro.
> 
> _Infatti, molto vero  
> Grazie mille per aver contattato il Meta Support Pro  
> Ti auguro una splendida giornata! Inoltre, al fine di conoscere meglio la nostra piattaforma ti invito a seguire il nostro corso gratuito Blueprint : [https://www.facebook.com/business/learn/courses](https://www.facebook.com/business/learn/courses) che è stato progettato da Facebook come opportunità di apprendimento per gli inserzionisti e ti consentirà anche di ottenere una certificazione ufficiale, Riceverai un sondaggio per valutare il nostro supporto. Se vuoi, puoi anche compilarlo una volta ricevuta una risposta dal nostro team in modo da poter dare una valutazione completa del supporto ricevuto da noi_  
>   
>   
>   
>
