---
title: "Abilitazione"
author: Antonio Vigilante
pubDatetime: 2014-03-01
tags: 
  - "Abilitazione Scientifica Nazionale"
description: >
  Il giudizio con il quale mi è stata conferita l'abilitazione ANVUR per l'insegnamento universitario della Filosofia morale.
---

Questo il giudizio con il quale mi è stata conferita l'abilitazione ANVUR per l'insegnamento universitario della Filosofia morale.

"Il candidato presenta un numero adeguato di monografie originali e organiche. La sua produzione scientifica si occupa principalmente della tradizione del pensiero non violento di ispirazione religiosa nella realtà italiana del XX secolo. In particolare il candidato si è occupato del pensiero e dell'opera di Danilo Dolci e di Aldo Capitini cui ha dedicato due monografie informate e esaustive, in particolare la prima che presenta, accanto ad una ricostruzione storica accurata, una seconda parte interamente dedicata al concetto di maieutica elaborato da Danilo Dolci con chiari riferimenti filosofici al pensiero di Socrate. Inoltre ha preso in esame l'opera del fondatore del pensiero e della pratica della non violenza nel Novecento, il Mahatma Gandhi, con una monografia approfondita e interessante. Presenta altresì traduzioni da Kropoktin e altri interventi su questioni legate alla pratica della non violenza. Il profilo del candidato risulta coerente con i criteri stabiliti dalla commissione nella seduta di insediamento. La commissione dichiara a maggioranza il candidato abilitato alla II fascia di insegnamento di Filosofia Morale."
