---
title: Sulla soglia
author: Antonio Vigilante
pubDatetime: 2012-12-27
categories: 
tags: 
  - poesia residua"
---

Sulla soglia del nome e della forma  
s'affanna intorno al mondo con stupore  
aperto al cielo che gli passa dentro  
vaso che non trattiene e si spaura  
e si chiede cos'è quest'altra vita:  
il mio-me che si spacca e va perdendo  
ogni residua stella e nella notte  
non ha confine traccia o segnatura:  
solo sta nella vita, e tutto è nuovo.
