---
title: "Il turbamento di Maria"
author: Antonio Vigilante
pubDatetime: 2017-12-07
tags: 
  - "Ambrogio Lorenzetti"
  - "Madonna"
description: >
  Una singolare annunciazione di Ambrogio Lorenzetti.
---

![](/images/post/2017/lorenzetti_annunciazione.jpg)

A proposito della rappresentazione di Maria. Nella bella mostra su _Ambrogio Lorenzetti a Siena_, che è possibile visitare fino al 21 gennaio 2018 al museo Santa Maria della Scala di Siena, è esposto tra l'altro questo disegno che proviene da San Galgano, dove Lorenzetti ha affrescato la cappella annessa alla rotonda di Montesiepi (quella con la spada nella roccia). La rimozione degli affreschi ha consentito di recuperare il disegno che l'artista aveva fatto sull'arriccio. Ed ecco allora questa singolarissima annunciazione, che naturalmente i committenti rifiutarono. Lorenzetti, autore di raffigurazioni assolutamente canoniche della Vergine, in questo caso ha una intuizione di una modernità sconcertante. Maria non è lieta della novella, non accoglie con letizia l'angelo, ma è una donna spaventata, che si tiene al muro, che vorrebbe fuggire dall'assalto. Una donna che sta per essere violata. Violata da Dio.
