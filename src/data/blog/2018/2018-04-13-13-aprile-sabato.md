---
title: "13 aprile, sabato"
author: Antonio Vigilante
pubDatetime: 2018-04-13
tags: 
  - "poesia residua"
description: >
  Oggi - senti - ho visto
---

Oggi - senti - ho visto  
un serto luminoso di parole  
appeso lì nell'aria, appena mosso  
del tremore dei mondi, pieno-vuoto  
una rete leggera che suonava  
anzi no sussurrava e sospirava  
esseri e cose e connessioni: ed altro.  

Ho preso carta e penna e in un momento  
s'è infranta ed è crollata e n'è rimasta  
una cosa soltanto che leggera  
s'è posata sul foglio nereggiando:  
è.

Completa la faccenda  
cancella tu quel segno, per favore:  
a me non basta il cuore.
