---
title: La frase convenzionale
pubDatetime: 2025-04-11
tags:
 - nazionalismo
 - Ernesto Galli della Loggia
 - Luigi Suali
description: L'orientalismo come "eccellenza italiana".
---

Scriveva nel 1918 il grande orientalista Luigi Suali nella sua _Introduzione allo studio della filosofia indiana_ (Mattei & C., Pavia, p. 3):

> Noi non vorremo ripetere qui la frase convenzionale che gl'Indiani non ebbero storia - una affermazione, questa, che va messa fra gli errori di cui la scienza ormai ha fatto giustizia \[...\]

Qualche anno dopo un altro grande indianista, Carlo Formichi, che sarà vicinissimo a Mussolini, scriveva nella introduzione a _I primi principi della politica secondo Kamandaki_, Istituto Romano Editoriale, Roma 1925:

> E ci è ragione di compiacenza il potere con sicura coscienza affermare che i primissimi studi sull'esistenza d'una vera e propria scienza politica indiana, sieno provenuti dall'Italia. \[...\] Nel 1908, quando cioè l'Hillebrandt annunziava la scoperta del _Kautiliyaçastra_, a Torino vedeva la luce nei tipi del Bocca un saggio di scienza politica, _Salus Populi_, nel quale si rivendicava a K&mandaki il merito d’essere l'artista della Politica, in confronto di Machiavelli che ne è lo storico, e di Hobbes che ne è il filosofo.

_Salus Populi_ era un saggio dello stesso Formichi. E in sostanza allo sciocco nazionalismo di Galli della Loggia sfugge quella che, dal suo punto di vista (nazionalistico, appunto), potrebbe essere rivendicato come una _eccellenza italiana_.
