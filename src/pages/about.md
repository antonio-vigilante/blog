---
layout: ../layouts/AboutLayout.astro
title: "Su di me"
---
![Io e Mirò a Ponte allo Spino](/images/ponte-allo-spino.jpg)

Sono nato a Foggia, città nella quale per diversi decenni ho espiato non so bene quale colpa; ora vivo a Siena, dove lavoro come tutor coordinatore di Filosofia e Scienze Umane all’Università (campus di Arezzo).

Sono un pedagogista con un dottorato in Dinamiche formative e educazione alla politica; ho studiato anche relazioni gruppali, bioetica e philosophy for children/philosophy for community. Sono stato direttore scientifico di "Educazione Democratica" e sono attualmente direttore responsabile di "Educazione Aperta"; sono inoltre direttore scientifico della collana "Ianus. Educazione e trasformazione sociale" della casa editrice Ledizioni di Milano.

Mi sono occupato di filosofia della nonviolenza; negli ultimi tempi mi occupo soprattutto di pedagogia scolastica e filosofia interculturale. Nel 2014 ho conseguito l’abilitazione all’insegnamento universitario della Filosofia Morale.

Sono vegetariano fin dall’adolescenza. Ritengo che ogni essere vivente – compresi insetti e piante – abbia un diritto alla vita che può essere negato dall’essere umano soltanto per la sopravvivenza, e solo se non esistono alternative.

Sono ateo. E lo sarei anche se fossi credente.

Vivo con Xhokonda, nostro figlio Ermes e il cane Mirò Chomsky (con me nella foto alla pieve di Ponte allo Spino).

 
