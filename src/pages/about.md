---
layout: ../layouts/AboutLayout.astro
title: "Ego etc."
---
![Io e Mirò a Ponte allo Spino](/images/ponte-allo-spino.jpg)

Sono nato a Foggia, città nella quale per diversi decenni ho espiato non so bene quale colpa; [ora vivo a Siena](/posts/2014-07-24-da-unaltra-parte), dove lavoro come tutor coordinatore di Filosofia e Scienze Umane all’Università (campus di Arezzo).

Ho un dottorato in Dinamiche formative e educazione alla politica; ho studiato anche relazioni gruppali, bioetica e philosophy for children/philosophy for community: e molta filosofia. Sono stato direttore scientifico di "Educazione Democratica"; sono attualmente direttore responsabile di ["Educazione Aperta"](https://www.educazioneaperta.it/) e direttore scientifico della collana  ["Ianus. Educazione e trasformazione sociale"](https://www.ledizioni.it/categoria-prodotto/didattica-scienze-umane-2/ianus-educazione-e-trasformazione-sociale/) della casa editrice Ledizioni di Milano.

Mi sono occupato di filosofia della nonviolenza; negli ultimi tempi mi occupo soprattutto di pedagogia scolastica e filosofia interculturale. Nel 2014 ho conseguito [l’abilitazione all’insegnamento universitario della Filosofia morale](/posts/2014-03-01-abilitazione). Oltre che su "Educazione Aperta", scrivo su ["Gli Stati Generali"](https://www.glistatigenerali.com/author/naciketas/), ["MicroMega"](https://www.micromega.net/author/antonio-vigilante), ["La ricerca"](https://laricerca.loescher.it/autori/vigilante/) e ["Gli Asini"](https://gliasinirivista.org/autore/antonio-vigilante/).

Il mio ultimo libro è *Senza cattedra. La scuola possibile* (Loescher, 2026). [Qui](/libri/) tutti i miei libri.

Sono vegetariano fin dall’adolescenza. Ritengo che ogni essere vivente – compresi insetti e piante – abbia un diritto alla vita che può essere negato dall’essere umano soltanto per la sopravvivenza, e solo se non esistono alternative.

Sono ateo. E lo sarei anche se fossi credente.

Vivo con Xhokonda, nostro figlio Ermes e il cane Mirò Chomsky (con me nella foto alla pieve di Ponte allo Spino).

 
