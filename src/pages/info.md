---
layout: ../layouts/AboutLayout.astro
title: "Info"
---
In origine fu *Minimo Karma*. Erano i primi anni Duemila, l’epoca d’oro dei blog. Il titolo era un omaggio a Carlo Coccioli ed al suo *Piccolo karma*. Cercavo – non so dire con quanto successo – una scrittura esatta. Il blog era ospitato su Splinder.

*Minimo Karma* è diventato, negli anni, *Snowscape*, *Loingpres etc.*, *Spectator Novus*, *Attraversamenti*. Ha raccolto i miei testi più lunghi, mentre la comunicazione quotidiana avveniva sui social network.

Dal 2025 questo blog fa sua, invece, la prospettiva dell’IndieWeb: ridare centralità ai blog personali, riappropriarsi dei propri contenuti invece di cederli alle piattaforme protagoniste del [capitalismo della sorveglianza](/posts/2023-01-14-un-altro-mondo-virtuale-e-possibile/). In termini di contenuti questo vuol dire pubblicare post più brevi, comprese le piccole annotazioni che condividevo sui social network.

Il blog è realizzato con [Astro](https://astro.build/) (tema [Astro Paper](https://astro.build/themes/details/astropaper/)), ospitato su GitHub e diffuso via Cloudflare. Non raccoglie alcun dato degli utenti.

Il nome viene da [una poesia](https://cs.wikisource.org/wiki/Ohnice/Odnikud) di Jiří Orten.

Non sono consentiti i commenti. Se vuoi discutere qualcosa, scrivimi: antoniovigilante@autistici.org

 

