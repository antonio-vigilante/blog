---
layout: ../layouts/AboutLayout.astro
title: "Info"
---

In origine fu *Minimo Karma*. Erano i primi anni Duemila, l’epoca d’oro dei blog. Il titolo era un omaggio a Carlo Coccioli ed al suo *Piccolo karma*. Cercavo – non so dire con quanto successo – una scrittura esatta. Il blog era ospitato su Splinder.

*Minimo Karma* è diventato, negli anni, *Snowscape*, *Loingpres etc.*, *Spectator Novus*, *At-*. Ha raccolto i miei testi più lunghi, mentre la comunicazione quotidiana avveniva sui social network.

Dal 2025 questo blog fa sua, invece, la prospettiva dell’IndieWeb: ridare centralità ai blog personali, riappropriarsi dei propri contenuti invece di cederli alle piattaforme protagoniste del capitalismo della sorveglianza. In termini di contenuti questo vuol dire pubblicare post più brevi, comprese le piccole annotazioni che condividevo sui social network; è presente anche una sezione di foto personali, quale alternativa a Instagram.

Il blog è realizzato con Astro (tema Astro Paper), ospitato su GitHub e diffuso via Cloudflare. Non raccoglie alcun dato degli utenti.

Il nome viene da una poesia di Jiří Orten.

